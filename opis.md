Елаборат о комерцијалном коришћењу капацитета 3Д принт
лабораторије кроз активности Научно-истраживачког центра SMART

HEALTH DOO

Елаборат представља преглед постојећих производа и иновативних услуга, као и могућности за
реализацију решења – од почетне идеје до финалног производа – у оквиру 3Д принт лабораторије.
Комрцијализација наведених производа и услуга се може реализовати кроз Научно-истраживачки
центар SMART HEALTH DOO, основан при Институту за кардиоваскуларне болести „Дедиње“, са
циљем развоја и примене иновативних решења у медицини и здравственим установама.
Следећи производи и услуге одмах могу бити пласирани на тржиште:
1. Иновативни производи за употребу у здравственим установама и центрима
Сви производи су израђени у 3Д лабораторији Института Дедиње, коришћењем 3Д штампача
најновије генерације. Модели су тестирани у реалним болничким условима и спремни за серијску
производњу и комерцијализацију.

o Носачи за кантице за инфективни отпад (3 Л и 4 Л)
o Зидни носач за кутије рукавица за једнократну употребу
o Носач за медицинске гуске
o Носачи налепница лекова за колица у операционим салама
o Носач за лаптоп у операционој Сали
o Носач за даљински са паник тастером
2. Производи за едукацију медицинског особља
2.1. Комерцијализација васкулар анастомозис кит-а (ВАК)
Један од кључних производа који SMART HEALTH DOO може да понуди је већ доступан васкулар
анастомозис кит, намењен едукацији, тренингу и демонстрацији васкуларних хируршких техника.

Проширење понуде и даљи развој производа
Тренутно се ради на побољшању и унапређењу постојећег ВАК како би се повећала веродостојност
правном крвном суду.
За финализацију пројекта и излазак на тржиште побољшаног ВАК-а (ВАК ПРО) биће потребно
улагање од око 100.000 евра, које обухвата:
• набавку новог 3Д штампача способног за рад са напредним еластичним материјалима,
• куповину специјалног материјала који под руком најверније имитира структуру и
еластичност крвног суда.

Ова улагања су неопходна јер тренутна опрема Института Дедиње не омогућава штампу са таквим
карактеристикама материјала. Након завршетка прототипа и функционалне провере, биће
дефинисани тачни технички и финансијски захтеви за производњу и пласман ВАК ПРО на тржиште.

3. Услуге – 3Д медицина у пракси
3Д медицина у пракси – идеја постаје решење.
Иновативни приступ решавању медицинских изазова уз помоћ најновијих 3Д технологија.
SMART HEALTH DOO може да понуди услуге реализације пројеката од идеје до готовог решења за
здравствене установе и центре широм Србије и региона.
3.1. Примена реверзног инжењеринга, уз коришћење машинске радионице и 3Д принт
лабораторије

Услуга која би омогућила израду делова медицинских уређаја за које више не постоје резервни
делови. На овај начин могуће је:
• Продужити век трајања постојећих уређаја,
• Вратити уређај у функционално стање,
• Смањити трошкове набавке нових уређаја.
Примери оваквих производа укључују: носаче, адаптере, заштитнике, поклопце, вентиле итд који су
поломљени или похабани услед година коришћења или замора материјала, а који се не могу пронаћи
на тржишту или су веома скупи као резервни делови.
Овим приступом центар омогућава брза и економична решења која унапређују функционалност и
ефикасност опреме у здравственим установама.
ПРИМЕР: Реверзни инжењеринг делова болничког кревета у сарадњи са службом одржавања
института.
3Д штампање:
 Адаптер за електронику кревета,
 кука за качење даљинског управљача кревета,
Поменуте делове није могуће пронаћи у слободној продаји, или је уштеда и до 10 пута већа ако се
делови штампају 3Д штампањем.

3.2. Израда персонализованих модела за едукацију и преоперативну припрему на захтев
лекара специјалиста

У оквиру пројекта користи се Stratasys J5 Digital Anatomy 3Д штампач, који поседује институт и
представља једини те врсте у Србији и региону. Овај штампач омогућава висок ниво прецизности и
детаља, што је кључно за израду модела који верно представљају анатомске структуре пацијената.
Услуга обухвата:

• Сегментирање медицинских снимака из DICOM фајлова,
• Израду и 3Д штампу персонализованих high-fidelity модела,
• Коришћење модела за едукацију, тренинг и преоперативну припрему лекара и медицинског
особља.

Примена ових модела омогућава прецизније планирање процедура и директно доприноси смањењу
времена операције, чиме се побољшава ефикасност и сигурност хируршких интервенција.
Проширење понуде и даљи развој услуге
ИКВБД тренутно реализује пројекат 3D CARE, чији је циљ развој персонализованих high-fidelity
медицинских модела за едукацију и преоперативну припрему, што ће имати за резултат проширење
понуде услуга у овом сегменту.

ПРИМЕРИ:
Анеуризма абдоминалне аорте Анеуризма синуса аорте








Misija
SMARTHEALT razvija i prenosi inovacije u kardiovaskularnoj medicini u realnu kliničku praksu
kroz klinički utemeljena istraživanja, razvoj zdravstvenih tehnologija i digitalnih rešenja. Naša
misija je da ubrzamo primenu novih dijagnostičkih i terapijskih pristupa, unapredimo prevenciju
i rehabilitaciju, i omogućimo personalizovaniju i efikasniju negu pacijenata—kroz prototipove,
medicinske uređaje, softver i napredne platforme (VR/AR, simulacije, telemedicina i digitalni
alati za praćenje pacijenata). Delujemo kao most između medicine, nauke i tehnologije,
povezujući lekare, istraživače, inženjere i IT stručnjake, i sarađujući sa zdravstvenim
ustanovama, industrijom i međunarodnim partnerima.

Vizija

Naša vizija je da SMARTHEALT postane vodeći regionalni partner za razvoj i komercijalizaciju
zdravstvenih tehnologija u oblasti kardiovaskularne medicine—prepoznat po brzom “prevodu”
istraživanja u klinički proverena rešenja, snažnoj interdisciplinarnoj saradnji i međunarodnoj
umreženosti. Težimo tome da iz Srbije plasiramo inovacije sa globalnim potencijalom, podržimo
formiranje registara i uključivanje u međunarodne registre, razvijamo mlade istraživače i
jačamo naučno-tehnološki kapacitet, uz aktivno učešće u evropskim i međunarodnim
programima finansiranja (Horizon Europe, Digital Europe, COST i dr.).

Mission
SMARTHEALT develops and transfers clinically grounded innovations in cardiovascular medicine
into real-world practice through biomedical and clinical research, health technology
development, and scalable digital solutions. Our mission is to accelerate the adoption of new
diagnostic and therapeutic approaches, strengthen prevention and rehabilitation, and enable
more personalized and efficient patient care—by designing, prototyping, and validating medical
devices, software, and advanced digital platforms (e.g., VR/AR, simulation-based training,
telemedicine, and patient monitoring tools). We act as a bridge between medicine, science, and
engineering by bringing together clinicians, researchers, biomedical scientists, engineers, and IT
experts, and by collaborating with healthcare providers, industry partners, and international
stakeholders.
Vision

SMARTHEALT’s vision is to become a leading regional innovator and commercialization partner
for cardiovascular health technologies, recognized for fast and reliable translation of research
into clinically validated solutions. We aim to build strong interdisciplinary and international
collaborations, support the establishment of registries and integration into global registries,
and contribute to the growth of young researchers and scientific capacity in cardiovascular
medicine. By actively participating in European and international innovation and research
programs (e.g., Horizon Europe, Digital Europe, COST), we strive to




2

ЕЛАБОРАТ
О ОПРАВДАНОСТИ ОСНИВАЊА
ИНОВАЦИОНОГ ЦЕНТРА Д.О.О.

ИНСТИТУТА ЗА КАРДИОВАСКУЛАРНЕ БОЛЕСТИ „ДЕДИЊЕ“

Увод
Институт за кардиоваскуларне болести „Дедиње“ (Институт) је водећа здравствена
установа терциајрног нивоа пружања здравтсвене заштите и научноистраживачка
организација како у Републици Србији тако и региону, у области кардиоваскуларне
медицине. Са вишедеценијском традицијом у области дијагностике, лечења и збрињавања
најтежих кардиоваскуларних пацијената, Институт има стратешки циљ да додатно
унапреди своју здравствену делатност кроз јачање научноистраживачког и иновативног
потенцијала.
У том контексту, оснивање Иновационог центра д.о.о. као посебног привредног субјекта
Института, представља кључни корак ка системском развоју и примени иновација у
кардиоваскуларној медицини. То ће надаље допринети подизању квалитета здравствених
услуга, јачању научне продукције и унапређењу сарадње са домаћим и међународним
научним, здравственим и привредним субјектима.
Циљеви оснивања Иновационог центра Института за кардиоваскуларне
болести „Дедиње“, д.о.о.
Иновациони центар Института за кардиоваскуларне болести „Дедиње“ биће
специјализовано друштво са ограниченом делатношћу, са основним циљевима:
 Клиничких и биомедицинских истраживања у области кардиоваскуларне медицине
– организовање фундаменталних и примењених истраживања, као и посредовање у
извођењу клиничких студија ради развоја нових терапијских и дијагностичких
метода.
 Развој и трансфер иновација у медицинску праксу (нпр. нови дијагностички и
терапијски протоколи, дигитална решења, персонализована медицина);
 Развоја здравствених технологија и медицинских уређаја – израда и тестирање
прототипова, дигиталних решења (gaming, VR/AR и simulacije, телемедицина), као
и софтвера за дијагностику и праћење пацијената.
 Превод истраживања у клиничку праксу (translational research) – брже преношење
научних открића у кардиоваскуларним процедурама и терапијама које користе
пацијентима.
 Сарадња са здравственим установама и фармацеутском индустријом – посредовање
и заједнички рад на увођењу иновација у свакодневну клиничку праксу и развој
нових лекова и терапија на Институту.
 Образовање и усавршавање здравствених радника – обуке из области иновативних
метода лечења, коришћења нових медицинских технологија и дигиталних алата.
 Oснивање регистара и прикључивање међународним регистрима;

2
 Подстицање интердисциплинарне сарадње између лекара, истраживача, инжењера,
биомедицинских научника и ИТ стручњака;
 Сарадња са домаћим и страним институтима, факултетима, стартапима и
технолошким компанијама;
 Обезбеђивање услова за укључење Института и Иновационог центра у европске и
међународне програме финансирања истраживања и иновација (нпр. Horizon
Europe, Digital Europe, COST и др.);
 Развој младих истраживача и подизање научног капацитета у области
кардиоваскуларне медицине.
У оквиру Иновационог центра биће основанe следеће јединице:
 Јединица за истраживање и развој – спроводи научноистраживачке пројекте,
развија прототипове и тестира нове технологије.
 Јединица за иновативну рехабилитацију, која ће у сарадњи са Бањском
установом која ће припадати Иновационом центру (јавно-приватно партнерство) и
Институтом развијати, тестирати и имплементирати нове моделе интегрисане неге.
Пацијенти Института за кардиоваскуларне болести „Дедиње“ ће кроз
структуририране програме бити упућивани у нашу Бању, уз систем праћења,
евалуације и повратне информације лекара специјалиста. Једна од кључних
компоненти унапређења квалитета лечења кардиоваскуларних пацијената је
адекватна и свеобухватна рехабилитација, која треба да буде интегрални део
терапијског процеса. У том смислу, Иновациони центар Института ће развити
посебне програме истраживања, пилот-пројекте и партнерске моделе који укључују
примену рехабилитације у бањским условима, као и у другим специјализованим
установама за физикалну медицину и рехабилитацију.
 Јединица за сарадњу са здравственим сектором – партнерства са болницама,
фармацеутском индустријом и биомедицинским компанијама од интереса за
Институт.
 Јединица за едукацију и обуке – курсеви, радионице, континуирана медицинска
едукација и специјализоване обуке из области кардиоваскуларне медицине.
 Јединица за пројектни менаџмент и међународне програме – прати конкурсе,
припрема пројекте, управља међународним конзорцијумима и извештава донаторе
за рад на пројектима на којима учествује Иновациони центар.
 Јединица за дигиталне технологије и 3Д штампу – развија 3Д моделе за потребе
едукације лекара и медицинског особља, AI решења, gaming/VR/AR апликације и
друге нове трендове.
 Клиничка истраживачка јединица – координација и посредовање у извршењу
клиничких студија и транслационо истраживање. Иновациони центар ће пословати
као посредник између фармацеутских компанија и ИКВБД, обезбеђујући правну,
логистичку и техничку подршку у складу са важећим прописима. Иновацини
центар ће бит регистрован код Агенције за лекове и медицинска средства (ALIMS)
у регистру клиничких испитивања ради легалног обављања својих активности.

2

Циљеви укључивања бањске рехабилитације у Иновациони центар:
 Развој персонализованих рехабилитационих протокола за пацијенте након
кардиохируршких и интервентних процедура;
 Научно истраживање ефеката бањске рехабилитације на дугорочни опоравак,
компликације и поновну хоспитализацију;
 Интеграција савремених медицинских технологија и праћења пацијената на даљину
током боравка у бањама;
 Сарадња са домаћим бањама и рехабилитационим центрима у циљу унапређења
стручних капацитета и услова лечења;
 Обука кадрова у области савремене кардиолошке рехабилитације и примене онлајн
вежби, телемедицине и дигиталних алата у бањском окружењу.
Образложење оправданости оснивања Иновационог центра
* Потреба за континуираним развојем
Кардиоваскуларне болести су и даље водећи узрок морталитета у Србији. Савремени
трендови у лечењу и превенцији захтевају примену најновијих научних сазнања и
технолошких достигнућа. Иновациони центар ће обезбедити инфраструктурну и
организациону подршку за стално унапређење праксе, засноване на доказима и
иновацијама.
** Искористивост постојећег потенцијала
Институт за кардиоваскуларне болести „Дедиње“ већ поседује врхунске кадрове, техничку
опрему и високу референтност у оквиру здравственог система. Стварањем Иновационог
центра тај потенцијал ће бити боље организован, усмерен и институционално препознат
као кључни сегмент унапређења рада.
*** Финансијска одрживост
Иновациони центар ће кроз своје активности, имати могућност учешћа у националним и
међународним програмима финансирања, као и развој партнерстава са привредним
сектором. Овим ће се допринети финансијској одрживости и дугорочном развоју
Института.
**** Унапређење здравствене услуге
Примена иновација резултираће бољим исходима лечења, скраћењем хоспитализације,
смањењем трошкова и задовољнијим пацијентима који ће на најбољи могући начин да се
врате у своју животну и радну средину, економски доприносити породици и својој

2
држави. На тај начин, Иновациони центар ће директно допринети побољшању квалитета и
испунити сврху здравствене услуге.
Организациони и кадровски оквир
Иновациони центар биће оформљен као друштво са ограниченом одговорношћу, са
простором, основним ресурсима и јасно дефинисаном мисијом. У складу са Законом о
привредним друштвима Иновациони центар ће имати органе као што су: Директор и
Скупштина.
У конкретном раду Иновационог центра биће ангажовани/запослени:
 Истраживачки тимови (лекари, биомедицински истраживачи, ИТ стручњаци);
 Административно-техничко особље за подршку пројектима и сарадњи.
У складу са потребама, биће развијени механизми за ангажовање спољних сарадника,
консултаната и пројектних партнера.
Закључак
Оснивање Иновационог центра Института за кардиоваскуларне болести „Дедиње“
представља стратешки важан корак ка системском развоју науке, истраживања и
иновација у кардиоваскуларној медицини. Оваква институционална структура ће
обезбедити подстицајно окружење за генерисање нових знања, подизање квалитета
здравствених услуга и остваривање јаче позиције Института у међународном научном
простору.

обрадиле:
Биљана Димитријевић, дипл.прав
Александра Вукотић, дипл.прав.